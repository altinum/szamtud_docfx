<!doctype html>
<html>
<head>
<meta charset="utf-8">
<meta name="viewport" content="width=device-width, initial-scale=1, minimal-ui">
<title> Checklist az első ZH-hoz</title>
<meta name="color-scheme" content="light dark">
<link rel="stylesheet" href="../../assets/github-markdown.css">
<link rel="stylesheet" href="../../assets/article.css">

<link rel="stylesheet" href="xhttps://cdnjs.cloudflare.com/ajax/libs/prism/1.26.0/themes/prism-coy.min.css" integrity="sha512-LOT5F67SMZVdXMrvQe4S1ZHu5l6xk3CST2qqno9kY329OsJBBpybnq+fM9qG4ZSaNzPOjoGzHAeBamSSJyyuZg==" crossorigin="anonymous" referrerpolicy="no-referrer" />
<link rel="stylesheet" href="https://cdnjs.cloudflare.com/ajax/libs/prism/1.26.0/themes/prism-solarizedlight.min.css"  crossorigin="anonymous" referrerpolicy="no-referrer" />
<link rel="stylesheet" href="https://cdnjs.cloudflare.com/ajax/libs/prism/1.26.0/plugins/line-numbers/prism-line-numbers.css"  crossorigin="anonymous" referrerpolicy="no-referrer" />
<style>
			body {
				box-sizing: border-box;
				min-width: 200px;
				max-width: 980px;
				margin: 0 auto;
				padding: 45px;
			}

			@media (prefers-color-scheme: dark) {
				body {
					background-color: #0d1117;
				}
			}
		</style>
<link rel="stylesheet" href="https://cdnjs.cloudflare.com/ajax/libs/github-fork-ribbon-css/0.2.3/gh-fork-ribbon.min.css">
<style>
			.github-fork-ribbon:before {
				background-color: #121612;
			}
		</style>
</head>
<body>
<article class="markdown-body line-numbers">


<p>Azt tanácsoljuk, hogy a felkészülést ne hagyjátok az utolsó pillanatra. A lenti <em>checklist</em> átnézése után érdemes az összes eddigi mintafeladatot megoldani a feladathoz tartozó lépésekre bontott útmutató alapján. Az első ZH-ban a feladatleírások egyértelmű, elemi lépésekre lesznek bontva. Még nem várunk el önálló ötleteket, csak némi jártasságot Visual Studio fejlesztőkörnyezet használatában, és <em>checklist</em> részben felsorolt nyelvi elemek ismeretét.</p>
<p>A zárthelyin egy darab A4-es kézzel írott jegyzet használható, azonban nem szerencsés, ha ez a segítség hamis biztonságérzetet ad. Ha valakinek nincs meg a gyakorlata, nem tud elég gyorsan javítani olyan egyszerű hibákat, mint mint egy hiányzó <code>;</code> vagy <code>}</code>.</p>
<p>Egy gyakorlati tanács: a ZH solution-jét ne az S: meghajtón hozzátok létre, mert ha ott esetleg elfogy a tárhely, vagy pillanatnyi hálózati hiba lép fel, furcsa jelenségek történhetnek a Visual Studio-ban, melyek nem utalnak a hiba okára. Érdemes az asztalon létrehozni a projektet.</p>
<p>Az ZH jelenléti formában kerül megtartásra. Az osztályzással és a hiányzásokkal kapcsolatban a tantárgyi Moodle oldal tetején találtok bővebb információt.</p>
<h2 id="checklist-az-elso-zh-hoz">Checklist az első ZH-hoz</h2>
<ol>
<li><p>Windows Form Application típusú projekt létrehozása, majd a teljes projekt tömörítése beadható ZIP állományba. Erről készült egy külön útmutató.</p>
</li>
<li><p>Elemi változó típusok : <code>int</code>,<code>bool</code>,<code>double</code>,<code>string</code></p>
</li>
<li><p>Űrlap szerkesztő használata, <code>Button</code>, <code>TextBox</code> és <code>Label</code> típusú vezérlők elhelyezése az űrlapon, nevük és alapvető tulajdonságaik beállítása. Eseménykiszolgáló rendelése a gomb kattintás eseményeihez.</p>
</li>
<li><p>Eseménykiszolgáló rendelése az űrlap <code>Load</code> eseményeihez. (Dupla kattintás tervezőből az űrlap üres részére.)</p>
</li>
<li><p>Konverzió elemi típusok között, például szöveg számmá alakítása , vagy szám szöveggé alakítása. Emlékeztetőül: másodfokú egyenletet megoldó mintaalkalmazásban a <code>TextBox</code> típusú beviteli mező <code>Text</code> tulajdonságával kiolvasott értéket kellett <code>double</code> típusú változóba olvasni a <code> double.Parse()</code> metódus segítségével. A gyökök kiszámítását követően a szintén<code>double</code> típusú eredményt a <code>.ToString()</code> metódus segítségével alakítottuk szöveggé.</p>
<p>Példafeladat:</p>
<ul>
<li>Az űrlapon helyezz el két beviteli mezőt és egy gombot, majd</li>
<li>a második beviteli mező <code>Enabled</code> tulajdonságát állítsd <code>false</code> értékűre tervezőből.</li>
<li>A gomb kattintás (<code>Click</code>) eseményéhez rendelj esemény kiszolgáló függvényt,</li>
<li>az eseménykiszolgáló jelenítse meg az első beviteli mezőbe írt érték kétszeresét a második beviteli mezőben.</li>
</ul>
</li>
<li><p>Vezérlő létrehozása kódból és elhelyezése az űrlapon. Például a <code>Button</code> osztály egy példányának létrehozása gomb néven (<code>Button gomb = new Button();</code>) alapvető tulajdonságainak, mint szélesség, magasság, pozíció, felirat, szín beállítása; hozzáadás az űrlap vezérlőinek listájához (<code>Controls.add(gomb);</code>)</p>
</li>
<li><p><code>for</code> ciklusok szervezése. Például tíz gomb kirakása egymás mellé. Előfordulhatnak egymásba ágyazott ciklusok is, mint például 10 x 10 négyzet alakú gomb kirakása.</p>
</li>
<li><p>Feltételes elágazások.</p>
<p>Mintafeladat: az előző példát egészítsd ki úgy, hogy pepita szerűen csak minden második gomb kerüljön megjelenítésre. Ez a legegyszerűbben úgy érhető el, hogy csak akkor jeleníted meg a gombot ha a sor és az oszlopszám összegének osztási maradéka 0. az osztási maradéka <code>%</code>operátorral képezhető. <code>if((sor + oszlop) % 2 == 0) {...}</code></p>
<p>Fontos odafigyelni arra hogy az ekvivalenciát a <code>==</code> operátorral vizsgálhatjuk, míg a <code>=</code> értékadásra szolgál.</p>
</li>
<li><p>Metódusok. A feladatok között szerepelt metódus a faktoriális kiszámítására, vagy a Fibonacci sor egy elemének meghatározására.</p>
</li>
<li><p>Saját, származtatott osztály létrehozása; az osztály bővítése konstruktorral (ctor-tab-tab); eseménykiszolgáló függvények létrehozása és hozzárendelése olyan eseményekhez, mint <code>Click</code> vagy <code>MouseDown</code>. Osztály bővítése változóval.
Mintafeladat: váltógomb
Származtass <code>VáltóGomb</code> néven osztályt a <code>Button</code> osztályból, mely kattintásra megváltoztatja a színét, újabb kattintásra viszont visszaáll az eredeti színe!</p>
</li>
</ol>
<p>Az utolsó mintafeladat megoldása itt szerepel:</p>
<pre><code class="language-csharp">class ValtoGomb : Button
{
    bool Benyomva = false;
    public ValtoGomb()
    {
        MouseClick += ValtoGomb_MouseClick;
    }

    void ValtoGomb_MouseClick(object sender, MouseEventArgs e)
    {
        if (Benyomva)
        {
            this.BackColor = SystemColors.ButtonFace;
            Benyomva = false;
        }
        else
        {
            this.BackColor = Color.Red;
            Benyomva = true;
        }
    }        
}
</code></pre>

</article>

<a class="github-fork-ribbon" href="https://github.com/sindresorhus/github-markdown-css" data-ribbon="Fork me on GitHub" title="Fork me on GitHub">Fork me on GitHub</a>
<script data-cfasync="false" src="/cdn-cgi/scripts/5c5dd728/cloudflare-static/email-decode.min.js"></script>
<script src="../../assets/article.js"></script>
<script src="https://cdnjs.cloudflare.com/ajax/libs/prism/1.26.0/components/prism-core.min.js"></script>
<script src="https://cdnjs.cloudflare.com/ajax/libs/prism/1.26.0/plugins/autoloader/prism-autoloader.min.js"></script>
<script src="https://cdnjs.cloudflare.com/ajax/libs/prism/1.26.0/plugins/line-numbers/prism-line-numbers.js"></script>

<!-- Video wrap -->
<div id="inlineVideo_template" class="jump nodisplay">
    <video id="centvideo" playsinline controls></video>
    <div></div>
</div>
</body>
</html>
