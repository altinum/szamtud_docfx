# A tárgy célja, követelmények

## A tárgysorozat célja

A mindennapi munka során egyre többen használunk kisebb-nagyobb saját fejlesztésű programokat rutinfeladatok automatizálására vagy számítások elvégzésére. Ezek környezete és bonyolultsága igen változatos az Excel-makróktól az adatbázis- lekérdezéseken és automatizált jelentésgeneráláson keresztül a bonyolultabb számításokig és modellekig. A szoftverfejlesztő eszközök újabb generációinak megjelenésével egyedi problémák megoldását célzó alkalmazások készítése egyre kevésbe a szoftverfejlesztők privilégiuma. 

Gazdasági szakembereknél a feladatok jelentős része adatgyűjtéssel és -- feldolgozással kapcsolatos, így a két, egymásra épülő kurzusból álló tárgyfüzér is eköré épül. Az oktatásban a C# nyelvet használjuk MS-SQL adatbázisok elérésére. Reméljük, hogy a következő két félév alatt alatt gyakorlatban is alkalmazható tudásra lehet szert tenni:

2. félév: A **Softweare technológia** „learning by doing” megközelítéssel játékos feladatokon keresztül vezet be az objektumorientált programozásba .NET környezetben, C# nyelven, Visual Studio fejlesztőkörnyezetben, valamint bemutatja, hogyan lehet SQL adatbázishoz kezelőfelületet építeni C# alapokon.  A tárgyat érdemes az **Adatbázisok** tárggyal párhuzamosan felvenni - így van a mintatantervben is.

3. félév: A *Szoftvertechnológiára*-re épülő **Software engineering**-t  A *Software engineering* már közelebb áll az üzleti életben előforduló problémákhoz: a tárgy keretében adatbázisra épülő webalkalmazásokat fejleszthetünk, melyek Azure felhőben kerülnek hosztolásra.

4. félév: Az **Informatikai rendszerek fejlesztése** tárgy az alapvető adatbázis-kezelési és szoftverfejlesztési ismeretek birtokában már a projekt szemszögéből tekinti a szoftverfolyamatot. Szerepet kap a csapatmunka, a verziókezelés és a dokumentációkészítés is. Szóbakerülnek a fejlesztési metodológiák és a szervezési kérdések is.

## Órák rendje,  osztályzás menete

### Az előadások és gyakorlatok rendje

A gyakorlatok a "learning by doing" elvet követik: minden hét egy-egy C# nyelven írt alkalmazás felépítése köré épül, lépésekre bontott útmutató alapján kell megépíteni az előadáson tárgyalt témakörhüz kapcsolódó alkalmazást. 

Az előadások és a gyakorlatok is jelenléti formában kerülnek megtartásra. Az előadásokat nem rögzítjük, mivel a felvétel sokakat visszatart a hozzászólásoktól és a kérdezéstől. Ezek nélkül pedig nem sok választja el az élőben közvetített előadást az előre rögzített videótól. Mindemellett több tananyagnál segítik videóanyagok a felkészülést. 

### Jelenlét

A nappali képzésben résztvevő hallgatók esetén a TVSZ szerint **gyakorlatok látogatása kötelező**, a gyakorlatok ¼-ét meghaladó, jelen esetben **3-nál több hiányzás esetén a tárgy nem teljesíthető**. Külföldi ösztöndíj illetve igazolt tartós betegség esetén a tárgyfelelős a gyakorlatok ¼-ét meghaladó hiányzást engedélyezhet.  Külföldi tanulmányok esetén a kedvezményes tanrendre vonatkozó kérvényt  a félév elején le kell adni. Elmulasztott gyakorlat később nem pótolható. **A gyakoratokon való részvételt a GitHub-ra határidőig feltöltött feladatok igazolják.** A zárthelyiről való távolmaradás is hiányzásnak minősül, itt is a feltöltött megoldás igazolja a jelenlétet.

### Számonkérés

A jegy a félév során a 3 gépteremben írt, egyenként 30 pontos ZH és egy önállóan elkészített 10 pontos projektfeladat alapján kerül meghatározásra. A legrosszabbul sikerült ZH a vizsgaidőszak első péntekén délelőtt 10 órakor javítható, vagy egy meg nem írt ZH pótolható. 

- ZH-k a gyakorlatok idejében, gépteremben lesznek, gyakorlati programozási feladatot kell megoldani lépésekre bontott feladatsor mentén.

- A projekt feladatot az utolsó gyakorlaton önállóan kell felépíteni, de előre fel lehet készülni rá. 

  

A jegyek az alábbi táblázat szerint alakulnak:

- 0-59 elégtelen
- 60-69 elégséges
- 70-79 közepes
- 80-89 jó
- 90-101 jeles

### Pótlási lehetőség

**Egy meg nem írt ZH vagy projekt pótlására van lehetőség a vizsgaidőszak első péntekén.**  Egy ZH javítására vagy pótlására van lehetőség, javítani és pótolni nem lehet. A TVSZ szerint a gyakorlati jegyes tárgyakat a vizsgaidőszak első hetében le kell zárni. 



Jó felkészülést!
*A tárgy oktatói*
