## A tárgysorozat célja

A mindennapi munka során egyre többen használnak kisebb-nagyobb programokat számítások elvégzésére. Ezek környezete és bonyolultsága igen változatos, az Excel-makróktól az adatbázis- lekérdezéseken és automatizált jelentésgeneráláson keresztül a bonyolultabb számításokig és modellekig. A szoftverfejlesztő eszközök újabb generációinak megjelenésével egyre inkább teret nyernek az egyedi problémák megoldását célzó, saját készítésű kisebb programok. Gazdasági szakembereknél a feladatok jelentős része adatgyűjtéssel és -feldolgozással kapcsolatos, így a három, egymásra épülő kurzusból álló tárgyfüzér is e köré épül. Az oktatásban a C# nyelvet használjuk MS-SQL adatbázisok elérésére. A három félév alatt alatt gyakorlatban is alkalmazható tudásra lehet szert tenni.

A **Szoftvertechnológia 1** „learning by doing” megközelítéssel játékos feladatokon keresztül vezet be az objektumorientált programozásba .NET környezetben, C# nyelven, Visual Studio fejlesztőkörnyezetben. A tárgyat a Szoftvertechnológia II, majd az Informatikai Rendszerek Fejlesztése tárgy követi.
A levelező képzésen a kurzus oktatója Magyar Melinda, email címe: melinda.magyar@uni-corvinus.hu
(https://teams.microsoft.com/l/team/19%3aac8484f9726f49d4bd23ab6efb4a1b4f%40thread.tacv2/conversations?groupId=44735de6-47eb-490b-94dd-6eb0f7faa570&tenantId=f8dd01b8-7276-4ace-aa9d-5767f0f4a5af)

  

## Követelmények

### Jelenlét 
- A kurzus teljes mértékben távoktatás keretében valósul meg, leszámítva a számonkérést. A távoktatás platformja a kurzus Teams csoportja. A meghirdetett levelező alkalmak során előre kiadott feladatokat oldunk meg közösen. 
- **A gyakorlatokon való részvételt a heti gyakorlati feladatok megoldásának az adott alkalmat követő hét vasárnap éjfélig Moodle rendszeren keresztül történő feltöltése igazolja.** A feltöltés később nem pótolható, az elmaradt feltöltés hiányzásnak minősül.   
- A fenti kritériumból következik, hogy a tényleges online jelenlét a meghirdetett időpontokban nem kötelező, de alapozó tárgyként erősen ajánlott a szimultán feladatmegoldás.
- Nem a feltöltött megoldás helyessége a kritérium, hanem azt, hogy a hallgató foglalkozott-e a feladattal az adott héten, a leadott megoldásokat szúrópróba szerűen, illetve plágiumkeresővel ellenőrizzük. 
- A kiadott gyakorlati feladatsorok legfeljebb 25%-ának elmulasztott feltöltése fogadható el.

### Számonkérés

100 pontos vizsga a vizsgaidőszakban. 
Ponthatárok:
-   0-59 elégtelen
-   60-69 elégséges
-   70-79 közepes
-   80-89 jó
-   90-100 jeles
