
# Azure fiók regisztrálása

## Áttekintés

**A félév során több alkalommal is szükség lesz a saját Azure fiók használatára!**  Ha még nincs, az alábbiak szerint hozhatsz létre **Azure for Students** fiókot. 

Azure fiókra Adatbázisrendszerek, Software Engineering,  és IT Architektúrák tárgyakból is szükség lesz. Mivel a tárgyakat nem kötelező az operatív tanterv szerint felvenni, a leírás első részével több tárgynál is találkozhattok. 

Az Azure fiókót több dologra is használjuk a kurzus során:

- Azure-ban lehetőségünk van saját **SQL szerver**t  létrehozni.
- A Software Engineering tárgy második blokkjában fejlesztendő webalkalmazást **Azure WebApp** formájában fogjuk majd közzétenni. 

## Azure előfizetési konstrukciók 

Az Azure szolgáltatásai többféle fizetési konstrukcióban vehetők igénybe:
- **Azure free account** azoknak, akiknek ez az első regisztrációjuk. Minden újonnan regisztráló felhasználhat 200USD-t 12 hónap alatt. Bővebben [itt](https://azure.microsoft.com/en-us/free/search/?&ef_id=Cj0KCQiArvX_BRCyARIsAKsnTxNdf0D2Zw-Vym1piGbIiyCUva1ICRrl6I3aIA46TOgVPUAk7JF0hX8aApBtEALw_wcB:G:s&OCID=AID2100641_SEM_Cj0KCQiArvX_BRCyARIsAKsnTxNdf0D2Zw-Vym1piGbIiyCUva1ICRrl6I3aIA46TOgVPUAk7JF0hX8aApBtEALw_wcB:G:s)
- **Pay-as-you-go**: meg kell adni a hitelkártya adatait, az MS havonta terheli az igénybevett szolgáltatások költségeit. A kártyaadatokat akkor meg kell adni, ha csak ingyenes szolgáltatásokat veszünk igénybe, és nem merül fel kiszámlázandó költség. 
- **Enterprise agreement**: nagy, vállalati felhasználók külön szerződést kötnek. Bizonyos  erőforrásigény felett a Pay-as-you-go konstrukció már nem használható. Itt már az ár is megegyezés kérdése.
- **Azure for students**: diákoknak szóló ajánlat. Addig, amig diák vagy évente 100 USD keretet biztosít a Microsoft. 



## Azure for students fiók regisztrálása

◯ Készítsd elő az egyetemi e-mail címed!
> Ha nem tudod, mi az egyetemi címed, a [Cusman](https://cusmanweb.uni-corvinus.hu/)-on megnézheted, és a ez egyetemi [webmail](https://webmail.uni-corvinus.hu/) felületen el is olvashatod a leveleidet. 

◯ [Ezen a linken](https://azure.microsoft.com/hu-hu/free/students) érhető el a Microsoft Azure ingyenes, hallgatók számára biztosított előfizetésének regisztrációs felülete. Az egyetemi e-mail címeddel kell regisztrálni, mert a címhez tartozó domain-ből tudja az MS, hogy diákhoz tartozik. 

◯ Az zöld **aktiválás** gombra kattintva felugrik a Microsoft bejelentkező felülete.  
Az `stud.uni-corvinus.hu` domain regisztrálva van Microsoftnál is, így egyetemi e-mail címet használva igényelhetjük az ingyenes **Azure for Students** szolgáltatást.

◯ Töltsd ki a regisztrációs űrlapot!
* Meg kell adni egy telefonszámot is, amire egy kódot fognak küldeni SMS-ben.  
* A telefonszámot semmilyen más módon nem használják fel, nyugodtan meg lehet adni.

◯ Ha sikerült a regisztráció, akkor automatikusan az [portal.azure.com](https://portal.azure.com)-ra kerülünk -- a címet érdemes megjegyezni. Az első lap, ami a regisztrációt követő bejelentkezés után megjelenik a *Home / Education*. Érdemes eltölteni azzal egy kis időt, hogy átnézzük, milyen szoftvereket és oktatási anyagokat kínál a Microsoft. Ezek köre időről időre bővülni szokott. A *Home* linkre kattintva megjelenik az Azure kezdőoldala:

![1610903788811.png](../../images/1610903788811.png)

Technikai probléma esetén Teams-ben kérhető segítség a regisztrációval és/vagy a konfigurációval kapcsolatban.

## Azure for students előfizetés megújítása

Az Azure for students előfizetéssel rendelkezők minden évben a regisztráció évfordulóján új költségkeretet igényelhetnek,  ameddig él az egyetemi e-mail címük.  A fel nem használt keret elveszik. 

## Nem működik az Azure for students előfizetésem... Mit tehetek?

Regisztrálhatsz 12 hónapra egy **Azure free account**ot [itt]([https://azure.microsoft.com/en-us/free/sql-database/search/?&ef_id=EAIaIQobChMImN_Wha3H5wIVDIuyCh1zvAwsEAAYASAAEgImifD_BwE:G:s&OCID=AID2000597_SEM_QLQnZjIQ&MarinID=QLQnZjIQ_364688946710_azure%20database%20pricing_e_c__75854089146_kwd-326879019023&lnkd=Google_Azure_Brand&dclid=CM_JhIitx-cCFYu_dwodnyoAcw](https://azure.microsoft.com/en-us/free/sql-database/search/?&ef_id=EAIaIQobChMImN_Wha3H5wIVDIuyCh1zvAwsEAAYASAAEgImifD_BwE:G:s&OCID=AID2000597_SEM_QLQnZjIQ&MarinID=QLQnZjIQ_364688946710_azure%20database%20pricing_e_c__75854089146_kwd-326879019023&lnkd=Google_Azure_Brand&dclid=CM_JhIitx-cCFYu_dwodnyoAcw)). Ebben az esetben már meg kell adni bankkártya számot, melyet a Microsoft az érvényesség ellenőrzése végett megterhel néhány dollárral, melyet később visszautal. Itt már nagyon kell vigyázni, mert az igénybe vett szolgáltatásokat könyörtelenül kiszámlázzák. Viszont kis odafigyeléssel a költségek alacsonyan tarthatók, vagy elkerülhetők. 

Bárki regisztrálhat **Pay-as-you-go** előfizetést. Itt is az igénybe vett szolgáltatások alapján számláznak. 
