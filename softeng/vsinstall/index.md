# Visual Studió telepítése

A gyakorlatokon a Visual Studio 2022-es változatát fogjuk használni.  Az esetleg korábban telepített  VS 2019  sajnos nem elég, nem tartalmazza azokat a modulokat amikre szükségünk lesz.



**Mac felhasználóknak:** A  Microsoft Visual Studio for Mac  néven kínálja  fejlesztőkörnyezet MacOS  alatt futó változatát. A Visual Studio for Mac  fejlesztésekor a felhasználói felületet teljesen újra írták az Apple alkalmazástervezési elvei mentén.  Sajnos a Mac-es változatban  nem szerepel a Winforms  tervező,  így a fél év első felének  feladatait nem lehet vele megoldani. Ha a MacOS-el  dolgozó kollégáknak nem a rendelkezésére a Parallels (https://www.parallels.com/eu/),  a  géptermi gépeken tudnak gyakorolni.  Lehetőség van még  Azure for Students előfizetés keretére  virtuális gépet  telepíteni,  odafigyelve arra hogy a  nem használt VM le legyen állítva,  különben gyorsan elégeti  a keretet.



Töltsétek le a Visual Studio Community változatát, és kezdjétek el a telepítést [innen](https://visualstudio.microsoft.com/downloads/). Ha már van telepített példány, a **Start menü**/**Visual Studio Installer** megnyitása után konfigurálható a telepített rendszerelemek listája. Az Installer csak akkor hajlandó futni, ha a legfrissebb változat van fent, de a frissítés elvégzését felajánlja. 

A [Community](https://visualstudio.microsoft.com/vs/community) változat ingyenes magánszemélyeknek és kisvállalkozásoknak.  Egy hónap használat után azt fogja kérni, hogy  jelentkezzünk be egy Microsoft fiókkal,  de ezt követően továbbra is ingyenesen használható. 

Az egyetemi géptermekbe az alábbi komponensek kerültek telepítésre:  

![image-20220827172606041](../../images/vs_install.png)
