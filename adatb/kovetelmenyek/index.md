# Az osztályzás rendje, követelmények 3

## A tantárgy célja

A kurzust sikeresen teljesítő hallgató képes lesz az adatbázis-támogatást igénylő üzleti problémák felismerésére, megoldási javaslatok előkészítésére és azok implementálására. A döntés-előkészítés produktumaként technológiai érvekkel alátámasztott, de a gazdasági döntéshozók számára is könnyen érthető dokumentumot állít elő, melynek megvalósítása során egy olyan adatbázis megtervezésére lesz képes, mely mind technikai-, mind üzleti szempontból optimális a szervezet számára. Összességében a hallgató a félév végén tudja használni az adatbázis-kezelő rendszerek, és értse az üzemeltetése, működése mögött levő üzleti folyamatokat, döntési felelősségeket, és a döntések esetleges következményeit.

A tárgyhoz szorosan kötődnek a Szoftvertechnológia II. és a Számítógéphálózatok tárgyak is. 

## Értékelési rendszer

**A kurzus vizsgajeggyel zárul.** Vizsgát akkor tehet a hallgató, ha az évközi teljesítménye alapján megszerezte az aláírást. 

### Az előadások

Az előadások anyaga az egyetemi rendelkezésnek megfelelően **előre rögzített videók** formájában kerül közzétételre hétről hétre. Az előadás sávjában **az előadó rendelkezésetekre áll Teams-ben**. 

Az  előadás sávok első fél órájában **Kahoot verseny** zajlik, a legjobban teljesítő kollégák **elővizsga lehetőség**et kapnak. 

### Gyakorlatok

A gyakorlatok ideje alatt az oktató rendelkezésére áll, mindenkit bátorítunk, hogy forduljanak hozzánk kérdéseikkel! 

Az aláírás megszerzésének feltétele a gyakorlatokon való részvétel, melyet távoktatásban a gyakorlati feladatok Moodle felületen határidőig történő hiánytalan leadása igazol. 

 - A feladatok egy részét - alapértelmezésben legalább 5 feladatot - a gyakorlat végéig fel kell tölteni, 
 - míg a maradékkal legkésőbb a következő gyakorlat kezdetéig kell végezni. 
 - A hibás feladatmegoldás is leadásnak számít. 

A hiányzások száma a TVSZ-nek megfelelően nem érheti el gyakorlatok 25%-át. Speciális indok esetén – például igazolt kórházi kezelés, tartós betegség – a foglalkozások felét meg nem haladó hiányzás mellett a tárgyfelelős pótlási lehetőséget adhat.

A legjobban teljesítő hallgatóknak a gyakorlatvezető felajánlhatja az elővizsga lehetőségét. 

### A vizsga

A vizsgán elméleti és gyakorlati kérdések is szerepelnek. A vizsgán összesen 100 pont érhető el, az értékelés a következőképpen történik:
|||
|-|-|
0-49|elégtelen
50-61|elégséges
62-73|közepes
74-85|jó
86-100|jeles

A legalább elégséges osztályzat megszerzéséhez az is szükséges, hogy mind az elméleti, mind pedig a gyakorlati vizsgarészből legalább az elérhető pontok felét megszerezze a hallgató.

Az elővizsgára az utolsó szorgalmi héten kerül sor. 

A vizsga menete függ a járványügyi korlátozások alakulásától. Ha lesz rá lehetőség, gépteremben tartjuk meg. Ha jelenléti vizsgára nem lesz lehetőség, kamerán keresztül kell szóbeli vizsgát tenni, melynek pontos menetéről külön tájékoztatót töltöttünk fel. 
