# Adatbázisok (INSA007NMBB) 
**Az osztályozás rendje, követelmények**

## A tantárgy célja

A kurzust sikeresen teljesítő hallgató képes lesz az adatbázis-támogatást igénylő üzleti problémák felismerésére, megoldási javaslatok előkészítésére és azok implementálására. A döntés-előkészítés produktumaként technológiai érvekkel alátámasztott, de a gazdasági döntéshozók számára is könnyen érthető dokumentumot állít elő, melynek megvalósítása során egy olyan adatbázis megtervezésére lesz képes, mely mind technikai-, mind üzleti szempontból optimális a szervezet számára. Összességében a hallgató a félév végén tudja használni az adatbázis-kezelő rendszerek, és értse az üzemeltetése, működése mögött levő üzleti folyamatokat, döntési felelősségeket, és a döntések esetleges következményeit.

A tárgyhoz szorosan kötődik a Szoftvertechnológia II. tantárgy.

## Menetrend
A tervezett témakörök a következők:
1. Alapvető záradékok és kifejezések
2. Egyszerű kifejezések, függvények
3. Aggregált függvények és csoportok képzése
4. Táblák összekapcsolása
5. Halmazműveletek
6. Adatdefiníció és adatmanipuláció
7. Beágyazott SQL lekérdezések
8. A csoportosítás speciális lehetőségei: ROLLUP, CUBE, GROUPING SETS
9. Partíciók, ablakok, analitikus függvények
10. Nézetek, tárolt eljárások, függvények

## Értékelési rendszer
**A kurzus vizsgajeggyel zárul.** Vizsgát akkor tehet a hallgató, ha az évközi jelenléti követelményeket teljesítette.
Szerezhető megajánlott jegy, amelynek részleteiről alább.

### Előadások
Az előadások az egyetemi rendelkezésnek megfelelően online formában kerülnek megtartásra és/vagy előre rögzített videók formájában érhetők el. Az online előadások időpontja: Szerda 19.10-20.40.  Az előadás sávjában - videók esetén is -  **az előadó rendelkezésre áll Teams-ben, válaszolt a felmerült kérdésekre**. 

### Gyakorlatok
Az aláírás megszerzésének feltétele a gyakorlatokon való részvétel, amelyet jelenlétí ív formájában rögzítünk.

A hiányzások száma a TVSZ-nek megfelelően nem haladhatja meg a gyakorlatok 25%-át, amely összesen 3 hiányzást jelent.

A félév során minden gyakorlaton (leszámítva az első alkalmat és a két zárthelyi időpontját) 5 pontos röpdolgozatokkal van lehetőség gyakorlati pontokat szerezni, összesen 30-at, azaz a legjobb 6 röpdolgozat eredménye számít a tervezett 10-ből. A röpdolgozatok kizárólag gyakorlati feladatokat tartalmaznak.

### Zárthelyi dolgozatok.
A félév során két zárthelyi dolgozat formájában kell számot adni az elsajátított elméleti és gyakorlati tudásról.
A két zárthelyi időpontja várhatóan a 6. és a 13. hét.
A zárthelyi dolgozatokon 15-15 gyakorlati és 20-20 elméleti pontot lehet szerezni.

### Pótlások
- Röpdolgozatot nem lehet pótolni.
- Orvosi igazolással az egyik zárthelyi dolgozatot elmulasztása esetén lehet pótolni, várhatóan a vizsgaidőszak első hetében. 

### Megajánlott jegy
A gyakorlatokon és a zárthelyi dolgozatokon megszerzett pontok alapján, ha a hallgató legalább a közepes osztályzatot, és mind az elméleti, mind a gyakorlati pontok legalább 50%-át elérte, szerezhető megajánlott jegy.

### A vizsga
A vizsga írásbeli, gépteremben történik. A vizsgán 60 gyakorlati és 40 elméleti pontot lehet szerezni. A legalább elégséges osztályzat megszerzéséhez itt is szükséges, hogy mind az elméleti, mind pedig a gyakorlati vizsgarészből legalább az elérhető pontok felét megszerezze a hallgató.

A ponthatárok a következők:

|||
|-|-|
0-49|elégtelen
50-61|elégséges
62-73|közepes
74-85|jó
86-100|jeles



(A vizsga menete természetesen függ a járványügyi korlátozások alakulásától, amennyiben a géptermi vizsga nem lehetséges, webkamerán keresztül történő szóbeli vizsga várható, melynek részleteiről később).


