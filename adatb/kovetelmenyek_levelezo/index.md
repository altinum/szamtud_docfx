## A tantárgy célja

A kurzust sikeresen teljesítő hallgató képes lesz az adatbázis-támogatást igénylő üzleti problémák felismerésére, megoldási javaslatok előkészítésére és azok implementálására Microsoft SQL Server környezetben. 

## Követelmények

### Jelenlét 
- A kurzus teljes mértékben távoktatás keretében valósul meg, leszámítva a számonkérést, melynek formája a járványügyi helyzet alakulásától függően később kerül meghatározásra, várhatóan géptermi vizsga a vizsgaidőszakban. A távoktatás platformja a Microsoft Teams, egyéb, oktatási időn kívüli segítségkérésre, egymással, illetve az oktatóval történő kommunikációra a kurzus Teams csoportja használható. A meghirdetett levelező alkalmak során előre kiadott feladatok önálló megoldása a feladat, az oktató konzultációra rendelkezésre áll.
- **A gyakorlatokon való részvételt a heti gyakorlati feladatok megoldásának a jelenléti alkalmat követő hét vasárnap éjfélig Moodle rendszeren keresztül történő feltöltése igazolja.** A feltöltés később semmilyen formában nem pótolható, az elmaradt feltöltés hiányzásnak minősül.   
- A fenti kritériumból következik, hogy az idősávban való jelenlét nem kötelező, de alapozó tárgyként erősen ajánlott a konzultációs lehetőség igénybevétele és a folyamatos haladás.
- Nem a feltöltött megoldás helyessége a kritérium, hanem azt, hogy a hallgató foglalkozott-e a feladattal az adott héten, a leadott megoldásokat szúrópróba szerűen, illetve plágiumkeresővel ellenőrizzük. 
- A kiadott gyakorlati feladatsorok legfeljebb 25%-ának elmulasztott feltöltése fogadható el (ez 3 feladatsort jelent).

## Vizsga
A jelenléti követelményeknek eleget tévő hallgatók a vizsgaidőszakban vizsga keretében szerezhetnek érdemjegyet. 

Ponthatárok:
-   0-49 elégtelen
-   50-61 elégséges
-   62-73 közepes
-   74-85 jó
-   86-100 jeles
